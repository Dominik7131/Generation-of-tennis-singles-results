ID: T2021071508871
Jméno (titulek): Krejčíková s Siniaková se v Praze střetnou ve čtvrtfinále
Speciální instrukce: Aktualizovali jsme 1. až 5. a poslední odstavec po postupu Krejčíkové
Datum: 15.7.2021 19:28:01
Priorita: 3
Autor: smr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,2.VERZE
Text:  
Praha 15. července (ČTK) - Deblové partnerky Barbora Krejčíková a Kateřina Siniaková se poprvé na tenisovém okruhu WTA postaví proti sobě ve dvouhře. Na Livesport Prague Open se v pátek utkají ve čtvrtfinále, takže turnaj na tvrdém povrchu ve Stromovce má jistou minimálně jednu českou semifinalistku. 
Pátá nasazená Siniaková zvládla dnes dohrávku ve středu přerušeného duelu s Terezou Smitkovou, rychle získala potřebný game a zvítězila 2:6, 7:6, 6:3. Vítězka Roland Garros Krejčíková se trápila na podání, ale Belgičanku Ysaline Bonaventureovou zdolala 7:6 a 6:4. 
Krejčková a Siniaková spolu vyhrály tři grandslamové tituly ve čtyřhře, jsou aktuálně nejlepším párem sezony, ale síť při dvouhře je mezi elitou rozdělí poprvé. 
"I když bude na druhé straně Bára, tak budu chtít zase předvést nejlepší výkon. Uvidíme," řekla Siniaková. "Bude to těžký, protože se známe a navzájem si přejeme. Těším se a doufám, že si to užijeme. Je super, že jsme se potkaly a jedna z nás bude v semifinále. I pro diváky to bude hezké, že se v sobotu přijdou na jednu z nás podívat," uvedla Krejčíková v České televizi 
V prvním setu utkání s Bonaventureovou turnajová dvojka dvakrát dotahovala ztrátu podání a set získala v tie-breaku 7:2. "To bylo hodně důležitý, trošku to pak ze mě spadlo. Nehrála jsem nejlíp, ale ubojovala jsem to," řekla Krejčíková. Ve druhé setu vedla rychle 4:0, ale za stavu 5:2 nevyužila při svém podání tři mečboly a duel ukončila až o dvě hry později esem. 
Siniaková a Smitková, které ve světovém žebříčku dělí více než 400 míst, spolu na okruhu WTA i potřetí sehrály třísetový zápas. Dál prošla favorizovaná olympionička Siniaková, i když se jí vůbec nepovedla úvodní sada a ve druhé musela dokonce za stavu 5:6 při svém podání odvracet mečbol. 
"Nebyl to z mé strany nejlepší tenis, v prvním setu bylo těch chyb moc. Ale snažila jsem se pořád hrát a bojovat a nakonec se to vyplatilo," oddechla si Siniaková 
Ve více než dvouhodinovém utkání pomohla Siniaková soupeřce 13 dvojchybami. "Ten mečbol mě mrzí, ale je vidět, že pořád s těmi lepšími můžu hrát a mám šanci," řekla poražená Smitková, někdejší osmifinalistka Wimbledonu. 
Ve čtvrtfinále jsou celkem tři Češky. Ve středu stihla před večerním zhoršením počasí postoupit osmá nasazená Tereza Martincová a o semifinále se utká se Slovenkou Viktórií Kužmovou. 
nkr pam smr ura 


ID: T2021071503791
Jméno (titulek): Siniaková v Praze rychle zvládla dohrávku se Smitkovou a je ve čtvrtfinále
Speciální instrukce: 
Datum: 15.7.2021 12:32:07
Priorita: 3
Autor: nkr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha
Text:  
Praha 15. července (ČTK) - Kateřina Siniaková postoupila na tenisovém turnaji Prague Open do čtvrtfinále. Pátá nasazená hráčka vyřadila ve druhém kole krajanku Terezu Smitkovou, v dohrávce přerušeného středečního zápasu rychle získala potřebný game a zvítězila 2:6, 7:6, 6:3. 
Siniaková a Smitková, které ve světovém žebříčku dělí více než 400 míst, spolu na okruhu WTA i potřetí sehrály třísetový zápas. Dál prošla favorizovaná olympionička Siniaková, i když se jí vůbec nepovedla úvodní sada a ve druhé pak musela dokonce za stavu 5:6 při svém podání odvracet mečbol. 
"Nebyl to z mé strany nejlepší tenis, v prvním setu bylo těch chyb moc. Ale snažila jsem se pořád hrát a bojovat a nakonec se to vyplatilo," oddechla si v televizním rozhovoru Siniaková, která ve čtvrtfinále může narazit na svoji deblovou partnerku Barboru Krejčíkovou. "To se budu muset hodně zlepšit," konstatovala. 
Ve více než dvouhodinovém utkání pomohla Siniaková soupeřce 13 dvojchybami. "Ten mečbol mě mrzí, ale je vidět, že pořád s těmi lepšími můžu hrát a mám šanci," řekla poražená Smitková, někdejší osmifinalistka Wimbledonu. 
Ve středu stihla před večerním zhoršením počasí postoupit do čtvrtfinále osmá nasazená Tereza Martincová, v dalším kole na tvrdém povrchu ve Stromovce narazí na Slovenku Viktórii Kužmovou. Od 17:00 zakončí program druhého kola Krejčíková, vítězka Roland Garros nastoupí proti Belgičance Ysaline Bonaventureové. 
nkr pam 


ID: T2021071409339
Jméno (titulek): Ósakaová se vrátí na okruh WTA v srpnu v Montrealu
Speciální instrukce: 
Datum: 14.7.2021 21:18:06
Priorita: 4
Autor: ura
Region: System.String[] 
Kategorie: Sport(spo)
Klíčová slova ČTK: Sport,tenis,Montreal,Ósakaová
Text:  
Montreal 14. července (ČTK) - Světová tenisová dvojka Naomi Ósakaová se vrátí na okruh WTA na srpnovém turnaji v Montrealu. O účasti japonské hráčky dnes informovali organizátoři. Ósakaová hrála naposledy na Roland Garros, z kterého po prvním kole odstoupila. 
Před pařížským grandslamem oznámila, že nebude mluvit s novináři na tiskových konferencích, protože se chce vyhnout stresu, což vyvolalo řadu většinou nesouhlasných reakcí. Ósakaová se pak rozhodla na čas z turnajů stáhnout. 
Poprvé po pauze by měla hrát na olympijském turnaji v Tokiu, kde bude jednou z domácích medailových nadějí. Turnaj v Montrealu začne 9. srpna. 
ura pam 


ID: T2021071408627
Jméno (titulek): Tenista Veselý dohrál v Bastadu ve druhém kole
Speciální instrukce: 
Datum: 14.7.2021 19:51:31
Priorita: 3
Autor: pam
Region: System.String[] Švédsko;Bastad
Kategorie: Sport(spo)
Klíčová slova ČTK: Sport,tenis,Bastad
Text:  
Bastad (Švédsko) 14. července (ČTK) - Tenista Jiří Veselý si na turnaji v Bastadu druhé čtvrtfinále v sezoně nezahraje. S Yannickem Hanfmannem z Německa dnes ve druhém kole na švédské antuce prohrál 4:6 a 3:6. 
Osmadvacetiletý Veselý vyhrál oba předchozí zápasy s Hanfmannem na okruhu ATP, naposledy se utkali v prvním kole nedávného Wimbledonu. Dnes však na 107. hráče světového žebříčku nestačil. 
První set rozhodla ztráta servisu za stavu 3:3. Ve druhé sadě Veselý, kterému v pořadí patří 81. příčka, přišel o podání dvakrát. Poprvé při skóre 2:2 a Hanfmann nabídnutou výhodu využil. Utkání ukončil brejkbolem za stavu 5:3. 
pam ura 
 


ID: T2021071408602
Jméno (titulek): Martincová je první českou čtvrtfinalistkou turnaje Prague Open
Speciální instrukce: Přidali jsme 2. odstavec a vypustili poslední odstavec.
Datum: 14.7.2021 19:43:17
Priorita: 3
Autor: pam
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,3.VERZE
Text:  
Praha 14. července (ČTK) - Osmá nasazená Tereza Martincová je první českou čtvrtfinalistkou tenisového turnaje Prague Open. Američanku Asiu Muhammadovou porazila 6:3 a 6:4. V dalším kole na tvrdém povrchu ve Stromovce narazí na Slovenku Viktórii Kužmovou. 
O postup do čtvrtfinále dnes hrály také turnajová čtyřka Kateřina Siniaková a Tereza Smitková, ale jejich vzájemný zápas byl za stavu 2:6, 7:6 a 5:3 pro Siniakovou přerušen. Dohrávat se bude ve čtvrtek, kdy bude o čtvrtfinále usilovat také vítězka Roland Garros a nasazená dvojka Barbora Krejčíková. 
Martincová, která si před dvěma týdny postupem do třetího kola Wimbledonu vylepšila grandslamové maximum, potvrdila roli favoritky. Soupeřce z konce druhé stovky světového žebříčku v první sadě dvakrát vzala podání a zvítězila 6:3. V úvodu druhého setu česká tenistka zaváhala a prohrávala 0:3. "Myslím, že jsem trochu uspěchala ten začátek, udělala jsem pár jednoduchých chyb," uznala po zápase v rozhovoru pro Českou televizi. 
Nezpanikařila, vrátila se do setu a brejkem v deváté hře rozhodla. Utkání dopodávala čistou hrou. Martincová byla celý duel aktivnější. "Cítila jsem po tom minulém zápase, že na tomhle povrchu do toho musím víc chodit. Musela jsem chodit k síti, i když se tam necítím moc komfortně," uvedla. 
Postupem do čtvrtfinále si vylepší žebříčkové maximum, kterým je aktuální 78. příčka. A radost z toho mohou mít i její nejbližší, kteří ji chodí na Spartu podporovat. "Je nás tady hodně. Děláme si srandu, že jsme jak Hujerovi. Jsou tady ségra, mamka, taťka, nevlastní brácha, přítel, nejlepší kámoška se svým přítelem, strejda a teta," vypočítala. "Ptali se, jestli mě to nesvazuje, ale když mě podporují celý rok, byla by škoda, aby mě neviděli hrát.“ 
kab smr smc pam ura 


ID: T2021071407063
Jméno (titulek): Martincová je první českou čtvrtfinalistkou turnaje Prague Open
Speciální instrukce: Aktualizovali jsme 1. odstavec a doplnili hlasy Martincové ve 4. odstavci.
Datum: 14.7.2021 16:53:33
Priorita: 3
Autor: smr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,2.VERZE
Text:  
Praha 14. července (ČTK) - Osmá nasazená Tereza Martincová je první českou čtvrtfinalistkou tenisového turnaje Prague Open. Američanku Asiu Muhammadovou porazila 6:3 a 6:4. V dalším kole na tvrdém povrchu ve Stromovce narazí na Slovenku Viktórii Kužmovou. 
Martincová, která si před dvěma týdny postupem do třetího kola Wimbledonu vylepšila grandslamové maximum, potvrdila roli favoritky. Soupeřce z konce druhé stovky světového žebříčku v první sadě dvakrát vzala podání a zvítězila 6:3. V úvodu druhého setu česká tenistka zaváhala a prohrávala 0:3. "Myslím, že jsem trochu uspěchala ten začátek, udělala jsem pár jednoduchých chyb," uznala po zápase v rozhovoru pro Českou televizi. 
Nezpanikařila, vrátila se do setu a brejkem v deváté hře rozhodla. Utkání dopodávala čistou hrou. Martincová byla celý duel aktivnější. "Cítila jsem po tom minulém zápase, že na tomhle povrchu do toho musím víc chodit. Musela jsem chodit k síti, i když se tam necítím moc komfortně," uvedla. 
Postupem do čtvrtfinále si vylepší žebříčkové maximum, kterým je aktuální 78. příčka. A radost z toho mohou mít i její nejbližší, kteří ji chodí na Spartu podporovat. "Je nás tady hodně. Děláme si srandu, že jsme jak Hujerovi. Jsou tady ségra, mamka, taťka, nevlastní brácha, přítel, nejlepší kámoška se svým přítelem, strejda a teta," vypočítala. "Ptali se, jestli mě to nesvazuje, ale když mě podporují celý rok, byla by škoda, aby mě neviděli hrát.“ 
Česko bude mít ve čtvrtfinále minimálně dvojí zastoupení, protože o postup mezi nejlepších osm se na závěr dnešního programu utkají Kateřina Siniaková a Tereza Smitková. Ve hře také zůstává vítězka Roland Garros a nasazená dvojka Barbora Krejčíková. 
kab smr smc ura 


ID: T2021071405449
Jméno (titulek): Kristýna Plíšková podlehla v prvním kole v Lausanne Sharmaové
Speciální instrukce: 
Datum: 14.7.2021 14:48:42
Priorita: 3
Autor: smc
Region: System.String[] Švýcarsko;Lausanne
Kategorie: Sport(spo)
Klíčová slova ČTK: Sport,tenis,Lausanne
Text:  
Lausanne 14. července (ČTK) - Tenistka Kristýna Plíšková nedotáhla slibně rozehraný duel prvního kola na turnaji v Lausanne do vítězného konce a Australance Astře Sharmaové podlehla za necelé dvě hodiny 6:2, 6:7, 1:6. Devětadvacetiletá Češka si ve 14. letošním utkání na okruhu WTA připsala dvanáctou prohru. 
Vítězka wimbledonské juniorky z roku 2010 a 99. hráčka světa Plíšková vstoupila do zápasu jistě a v prvním setu soupeřku z druhé stovky světového žebříčku nepustila k brejkbolu, zatímco sama dvakrát prorazila podání Sharmaové. 
Ve druhé sadě obě hráčky jednou neudržely servis. V tie-breaku zpočátku vedla Plíšková, ale Sharmaová průběh otočila a zkrácenou hru vyhrála 7:4. V rozhodujícím setu Plíšková zcela odpadla a od stavu 1:1 získala už jen pět fiftýnů. 
smc kab 


ID: T2021071405334
Jméno (titulek): Martincová je první českou čtvrtfinalistkou turnaje Prague Open
Speciální instrukce: 
Datum: 14.7.2021 14:36:20
Priorita: 3
Autor: kab
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha
Text:  
Praha 14. července (ČTK) - Osmá nasazená Tereza Martincová je první českou čtvrtfinalistkou tenisového turnaje Prague Open. Američanku Asiu Muhammadovou porazila 6:3 a 6:4. V dalším kole na tvrdém povrchu ve Stromovce narazí na vítězku slovenského derby mezi přemožitelkou Petry Kvitové Rebeccou Šramkovou a Viktórií Kužmovou. 
Martincová, která si před dvěma týdny postupem do třetího kola Wimbledonu vylepšila grandslamové maximum, potvrdila roli favoritky. Soupeřce z konce druhé stovky světového žebříčku v první sadě dvakrát vzala podání a zvítězila 6:3. V úvodu druhého setu česká tenistka, jíž patří v žebříčku 78. příčka, zaváhala a prohrávala 0:3. "Myslím, že jsem trochu uspěchala ten začátek, udělala jsem trochu jednoduchých chyb," uznala po zápase v rozhovoru pro Českou televizi. 
Nezpanikařila, vrátila se do setu a brejkem v deváté hře rozhodla. Utkání dopodávala čistou hrou. Martincová byla celý duel aktivnější. "Cítila jsem po tom minulém zápase, že na tomhle povrchu do toho musím víc chodit. Musela jsem chodit k síti, i když se tam necítím moc komfortně," vykládala. 
Česko bude mít ve čtvrtfinále minimálně dvojí zastoupení, protože o postup mezi nejlepších osm se na závěr dnešního programu utkají Kateřina Siniaková a Tereza Smitková. Ve hře také zůstává vítězka Roland Garros a nasazená dvojka Barbora Krejčíková. 
kab smc 


ID: T2021071307492
Jméno (titulek): Tenistka Krejčíková na Prague Open postoupila, Bouzková první kolo nezvládla
Speciální instrukce: Po postupu Krejčíkové jsme aktualizovali titulek, 1. a poslední odstavec, přidali jsme 3. a 4. odstavec. v 10. a 11. odstavci jsme doplnili hlasy Siniakové.
Datum: 13.7.2021 18:38:49
Priorita: 3
Autor: nkr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,5.VERZE
Text:  
Praha 13. července (ČTK) - Vítězka Roland Garros Barbora Krejčíková hladce prošla do druhého kola tenisového Prague Open. Turnajová dvojka potvrdila roli favoritky proti bulharské kvalifikantce Isabelle Šinikovové a vyhrála 6:2, 6:3. S turnajem se naopak nečekaně brzy rozloučila Marie Bouzková. Čtvrtá nasazená hráčka nestačila na Australanku Storm Sandersovou, které podlehla 6:3, 4:6 a 2:6. 
Vypadla také šestnáctiletá Lucie Havlíčková, do druhého kola naopak prošly turnajová pětka Kateřina Siniaková a osmička Tereza Martincová. Obě vyřadily soupeřky z Velké Británie: Siniaková zdolala Jodie Burrageovou 6:0, 6:4, Martincová zvítězila nad Samanthou Murrayovou 6:1 a 6:4. 
Šinikovová na tvrdém povrchu v areálu Sparty dokázala sebrat Krejčíkové podání, pak ale sama o servis dvakrát přišla a domácí favoritka vyhrála úvodní set 6:2. Další dva brejky Krejčíková přidala v druhé sadě, soupeřka utkání po 69 minutách ukončila dvojchybou. 
"Bylo poznat, že jsem byla nervózní, ale až na ten začátek jsem hrála solidně od základní čáry, dobře jsem podávala i returnovala. Takže na první kolo po trávě to bylo dobré," řekla v České televizi Krejčíková, která se v dalším kole utká s Belgičankou Ysaline Bonaventureovou. 
Bouzková proti Sandersové sice bez problémů vyhrála první set, ale potom české tenistce odešel servis a 141. hráčka světového žebříčku toho využila k překvapivému vítězství. 
"Začalo to ve druhém setu, kdy mi přestalo jít první podání a pořád jsem tam běhala. Navíc jsem nevyužila šance na returnu a dala jsem jí nadechnout," řekla Bouzková. 
Sedmapadesátá hráčka pořadí WTA navíc dohrávala se zraněním. "Při servisu mě bolela noha a pak se do toho přidaly křeče. A jak mi nešlo první podání, tak mi to bralo hodně sil, které mi nakonec došly," uvedla Bouzková. 
Martincová potvrdila roli favoritky a s Murrayovou si poradila za hodinu a 13 minut. "Jsem ráda, že jsem to zvládla. První zápasy po změně povrchu bývají nejtěžší," řekla v rozhovoru na kurtu Martincová, kterou v dalším kole čeká Američanka Asia Muhammadová. 
"Na tvrdém povrchu se mi hraje dobře, ale tady s tím trochu bojuju. Celkově to skáče výš a trochu se to zadrhává, takže si přijdu taková nešikovnější," přidala Martincová, která před dvěma týdny na trávě ve Wimbledonu došla do třetího kola a vytvořila si nové maximum na grandslamech. 
Siniaková proti hráčce z třetí světové stovky Burrageové v první sadě dominovala, začátek druhého setu jí ale utekl a prohrávala 2:4. Další brejkbol však finalistka červnového travnatého turnaje v Bad Homburgu odvrátila a skóre dokázala otočit. "V prvním setu jsem toho moc dělat nemusela, myslela jsem si, že ve druhém to bude podobné,“ řekla Siniaková. 
V druhém kole se střetne s krajankou Terezou Smitkovou, s níž má bilanci 1:1. Naposledy spolu na okruhu WTA hrály v roce 2015, oba jejich zápasy byly třísetové. Nyní je však v žebříčku dělí více než 400 míst. "Očekávám hrozně těžký zápas. I když Terka dlouho nehrála, je to pořád kvalitní hráčka,“ dodala Siniaková. 
Havlíčková se dostala do hlavní soutěže na divokou kartu a v prvním kole nastoupila proti soupeřce z kvalifikace Anastasii Gasanovové. S dvaadvacetiletou Ruskou prohrála po více než dvou hodinách 2:6, 6:4 a 4:6. 
V pondělí se nečekaně prohrou v prvním kole rozloučila s areálem Sparty ve Stromovce nejvýše nasazená Petra Kvitová a kvůli zranění odstoupila Markéta Vondroušová. 
smr pam nkr gi ura 


ID: T2021071306190
Jméno (titulek): Bouzková na Prague Open první kolo nezvládla, dál jdou Martincová a Siniaková
Speciální instrukce: Po postupu Siniakové jsme aktualizovali titulek, 1. a poslední odstavec, přidali jsme 7. a 8. odstavec.
Datum: 13.7.2021 16:44:06
Priorita: 3
Autor: nkr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,4.VERZE
Text:  
Praha 13. července (ČTK) - Tenistka Marie Bouzková se s Prague Open nečekaně rozloučila už v prvním kole. Čtvrtá nasazená hráčka nestačila na Australanku Storm Sandersovou, které podlehla 6:3, 4:6 a 2:6. Vypadla také šestnáctiletá Lucie Havlíčková, do druhého kola naopak prošly turnajová pětka Kateřina Siniaková a osmička Tereza Martincová. Obě vyřadily soupeřky z Velké Británie: Siniaková zdolala Jodie Burrageovou 6:0, 6:4, Martincová zvítězila nad Samanthou Murrayovou 6:1 a 6:4. 
Bouzková proti Sandersové sice bez problémů vyhrála první set, ale potom české favoritce odešel servis a 141. hráčka světového žebříčku toho využila k překvapivému vítězství. 
"Začalo to ve druhém setu, kdy mi přestalo jít první podání a pořád jsem tam běhala. Navíc jsem nevyužila šance na returnu a dala jsem jí nadechnout," řekla Bouzková. 
Sedmapadesátá hráčka pořadí WTA navíc dohrávala se zraněním. "Při servisu mě bolela noha a pak se do toho přidaly křeče. A jak mi nešlo první podání, tak mi to bralo hodně sil, které mi nakonec došly," uvedla Bouzková. 
Martincová potvrdila roli favoritky a s Murrayovou si poradila za hodinu a 13 minut. "Jsem ráda, že jsem to zvládla. První zápasy po změně povrchu bývají nejtěžší," řekla v rozhovoru na kurtu Martincová, kterou v dalším kole čeká Američanka Asia Muhammadová. 
"Na tvrdém povrchu se mi hraje dobře, ale tady s tím trochu bojuju. Celkově to skáče výš a trochu se to zadrhává, takže si přijdu taková nešikovnější," přidala Martincová, která před dvěma týdny na trávě ve Wimbledonu došla do třetího kola a vytvořila si nové maximum na grandslamech. 
Siniaková proti hráčce z třetí světové stovky Burrageové v první sadě dominovala, začátek druhého setu jí ale utekl a prohrávala 2:4. Další brejkbol však finalistka červnového travnatého turnaje v Bad Homburgu odvrátila a skóre dokázala otočit. 
V druhém kole se střetne s krajankou Terezou Smitkovou, s níž má bilanci 1:1. Naposledy spolu na okruhu WTA hrály v roce 2015, oba jejich zápasy byly třísetové. Nyní je však v žebříčku dělí více než 400 míst. 
Havlíčková se dostala do hlavní soutěže na divokou kartu a v prvním kole nastoupila proti soupeřce z kvalifikace Anastasii Gasanovové. S dvaadvacetiletou Ruskou prohrála po více než dvou hodinách 2:6, 6:4 a 4:6. 
V druhém dnu pražské akce okruhu WTA, která se letos prvně hraje na tvrdém povrchu, se dnes ještě představí turnajová dvojka Barbora Krejčíková, vítězka Roland Garros. V pondělí se nečekaně prohrou v prvním kole rozloučila s areálem Sparty ve Stromovce nejvýše nasazená Petra Kvitová a kvůli zranění odstoupila Markéta Vondroušová. 
smr pam nkr gi ura 


ID: T2021071305169
Jméno (titulek): Bouzková na Prague Open první kolo nezvládla, dál jde Martincová
Speciální instrukce: Celkově jsme aktualizovali.
Datum: 13.7.2021 15:22:06
Priorita: 3
Autor: pam
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,3.VERZE
Text:  
Praha 13. července (ČTK) - Tenistka Marie Bouzková se s Prague Open nečekaně rozloučila už v prvním kole. Čtvrtá nasazená hráčka nestačila na Australanku Storm Sandersovou, které podlehla 6:3, 4:6 a 2:6 
Vypadla také šestnáctiletá Lucie Havlíčková, do druhého kola naopak prošla turnajová osmička Tereza Martincová, která porazila 6:1 a 6:4 Samanthu Murrayovou z Velké Británie. 
Bouzková proti Sandersové sice bez problémů vyhrála první set, ale potom české favoritce odešel servis a 141. hráčka světového žebříčku toho využila k překvapivému vítězství. 
"Začalo to ve druhém setu, kdy mi přestalo jít první podání a pořád jsem tam běhala. Navíc jsem nevyužila šance na returnu a dala jsem jí nadechnout," řekla Bouzková. 
Sedmapadesátá hráčka pořadí WTA navíc dohrávala se zraněním. "Při servisu mě bolela noha a pak se do toho přidaly křeče. A jak mi nešlo první podání, tak mi to bralo hodně sil, které mi nakonec došly," uvedla Bouzková. 
Martincová potvrdila roli favoritky a s Murrayovou si poradila za hodinu a 13 minut. "Jsem ráda, že jsem to zvládla. První zápasy po změně povrchu bývají nejtěžší," řekla v rozhovoru na kurtu Martincová, kterou v dalším kole čeká Američanka Asia Muhammadová. 
"Na tvrdém povrchu se mi hraje dobře, ale tady s tím trochu bojuju. Celkově to skáče výš a trochu se to zadrhává, takže si přijdu taková nešikovnější," přidala Martincová, která před dvěma týdny na trávě ve Wimbledonu došla do třetího kola a vytvořila si nové maximum na grandslamech. 
Havlíčková se dostala do hlavní soutěže na divokou kartu a v prvním kole nastoupila proti soupeřce z kvalifikace Gasanovové. S dvaadvacetiletou Ruskou prohrála po více než dvou hodinách 2:6, 6:4 a 4:6. 
V druhém dnu pražské akce okruhu WTA, která se letos prvně hraje na tvrdém povrchu, se dnes představí také nasazená dvojka Barbora Krejčíková. Před ní na hlavním kurtu už rozehrála zápas také pětka Kateřina Siniaková. 
V pondělí se nečekaně prohrou v prvním kole rozloučila s areálem Sparty ve Stromovce nasazená jednička Petra Kvitová a kvůli zranění odstoupila Markéta Vondroušová. 
smr pam gi 


ID: T2021071304807
Jméno (titulek): Tenista Veselý si v Bastadu zahraje o druhé čtvrtfinále v sezoně
Speciální instrukce: 
Datum: 13.7.2021 14:04:29
Priorita: 3
Autor: pam
Region: System.String[] Švédsko;Bastad
Kategorie: Sport(spo)
Klíčová slova ČTK: Sport,tenis,Bastad
Text:  
Bastad (Švédsko) 13. července (ČTK) - Český tenista Jiří Veselý postoupil na turnaji v Bastadu do druhého kola. V prvním potvrdil roli nasazené sedmičky a Itala Salvatora Carusa porazil 6:3, 6:2. 
Osmadvacetiletý Veselý vyhrál nad Carusem i třetí vzájemný zápas na okruhu ATP. Ve druhém kole si 81. hráč světa zahraje o druhé čtvrtfinále v sezoně a jeho soupeřem bude Yannick Hanfmann z Německa. 
pam gi 


ID: T2021071304305
Jméno (titulek): Tenistka Martincová je na Prague Open ve druhém kole, Havlíčková vypadla
Speciální instrukce: Celkově jsme aktualizovali.
Datum: 13.7.2021 13:50:09
Priorita: 3
Autor: pam
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,2.VERZE
Text:  
Praha 13. července (ČTK) - Česká tenistka Tereza Martincová na Prague Open porazila 6:1 a 6:4 Samanthu Murrayovou z Velké Británie a postoupila do druhého kola. První kolo naopak nezvládla Lucie Havlíčková. 
Martincová potvrdila roli osmé nasazené hráčky a s Murrayovou si poradila za hodinu a 13 minut. "Jsem ráda, že jsem to zvládla. První zápasy po změně povrchu bývají nejtěžší," řekla v rozhovoru na kurtu Martincová, kterou v dalším kole čeká Američanka Asia Muhammadová. 
"Na tvrdém povrchu se mi hraje dobře, ale tady s tím trochu bojuju. Celkově to skáče výš a trochu se to zadrhává, takže si přijdu taková nešikovnější," přidala Martincová, která před dvěma týdny na trávě ve Wimbledonu došla do třetího kola a vytvořila si nové maximum na grandslamech. 
Šestnáctiletá Havlíčková se dostala do hlavní soutěže na divokou kartu a v prvním kole nastoupila proti soupeřce z kvalifikace Gasanovové. S dvaadvacetiletou Ruskou prohrála po více než dvou hodinách 2:6, 6:4 a 4:6. 
V druhém dnu pražské akce okruhu WTA, která se letos prvně hraje na tvrdém povrchu, se dnes představí také nasazená dvojka Barbora Krejčíková. Před ní na hlavním kurtu areálu Sparty bude hrát ještě pětka Kateřina Siniaková. Duel druhého kola už rozehrála čtvrtá nasazená Marie Bouzková. 
V pondělí se nečekaně prohrou v prvním kole rozloučila s areálem Sparty ve Stromovce nasazená jednička Petra Kvitová a kvůli zranění odstoupila Markéta Vondroušová. 
smr pam gi 


ID: T2021071303705
Jméno (titulek): Tenistka Havlíčková prohrála v Praze s Ruskou Gasanovovou
Speciální instrukce: 
Datum: 13.7.2021 12:34:26
Priorita: 3
Autor: smr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha
Text:  
Praha 13. července (ČTK) - Česká tenistka Lucie Havlíčková skončila na turnaji Livesport Prague Open v prvním kole. Šestnáctiletá hráčka, která dostala do soutěže divokou kartu, podlehla soupeřce z kvalifikace Anastasii Gasanovové z Ruska 2:6, 6:4 a 4:6. 
V druhém dnu pražské akce okruhu WTA, která se letos prvně hraje na tvrdém povrchu, završí program na centrálním dvorci nasazená dvojka Barbora Krejčíková. Před ní se na hlavním kurtu v areálu Sparty představí turnajová čtyřka Marie Bouzková a nasazená pětka Kateřina Siniaková. Svůj zápas už rozehrála na kurtu číslo 1 osmička Tereza Martincová s Britkou Samanthou Murrayovou. 
V pondělí se nečekaně prohrou v prvním kole rozloučila s areálem Sparty ve Stromovce nasazená jednička Petra Kvitová a kvůli zranění odstoupila Markéta Vondroušová. 
smr gi 


ID: T2021071208626
Jméno (titulek): Jednička Kvitová vypadla na tenisovém Prague Open už v prvním kole
Speciální instrukce: Doplnili jsme druhý odstavec.
Datum: 12.7.2021 19:55:44
Priorita: 3
Autor: pam
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,4.VERZE
Text:  
Praha 12. července (ČTK) - Turnajová jednička a dvanáctá tenistka světa Petra Kvitová vypadla na pražském turnaji WTA nečekaně už v prvním kole. Slovenské tenistce ze třetí stovky žebříčku Rebece Šramkové podlehla 6:7, 6:3 a 4:6. Prague Open navíc dnes přišel i o další domácí hvězdu, třetí nasazená Markéta Vondroušová odstoupila kvůli zranění nohy. 
Do druhého kola na okruhu WTA naopak po více než dvou letech prošla Tereza Smitková, která si poradila dvakrát 6:2 s Australankou Maddison Inglisovou. Její další soupeřkou bude vítězka zápasu mezi pátou nasazenou Kateřinou Siniakovou a Britkou Jodie Anne Burrageovou. 
Kvitová mohla první set za stavu 5:4 a 6:5 dopodávat, ale nakonec ho ztratila 5:7 v tie-breaku. Ve druhé sadě začaly vítězku turnaje z roku 2018 trápit svalové problémy, nechala se dvakrát ošetřit, ale podařilo se jí srovnat. 
"Jsem v přípravě, tělo trochu bolí a pravá noha to nevydržela. Ale byl to dobrý zápas a jsem ráda, že lidi zůstali až do konce," řekla v rozhovoru na kurtu Kvitová, která doufá, že zranění neohrozí její účast na olympiádě v Tokiu. 
V rozhodující třetí sadě jednatřicetiletá Češka neudržela za stavu 2:3 podání a Šramková už vedení udržela. Dvojnásobná grandslamová vítězka jí sice dvakrát sebrala servis, ale sama o něj ještě dvakrát přišla. 
Šramková, které v žebříčku patří 226. místo, si připsala největší vítězství v dosavadní kariéře. "Ještě si to moc neuvědomuji. Upřímně jsem z toho překvapená," řekla se slzami v očích. 
Také slovenská tenistka dohrávala se zdravotními problémy. "Za stavu 3:3 ve druhém setu jsem začala dostávat křeče a zachránilo mě magnesium," dodala čtyřiadvacetiletá Šramková. 
Vondroušová se z turnaje odhlásila, protože potřebuje doléčit stehenní sval. "Je mi opravdu líto, že musím odstoupit z domácího turnaje, ale moje noha potřebuje před olympiádou a americkou sérií turnajů více času," sdělila hráčka při odhlášce pořadatelům. 
S turnajem se také rozloučila bývalá vítězka US Open Australanka Samantha Stosurová, která prohrála s Američankou Grace Minovou. Sedmatřicetiletá držitelka divoké karty podlehla 181. hráčce světového žebříčku 3:6, 6:2, 3:6. 
Pro někdejší světovou čtyřku Stosurovou to byla šestá porážka za sebou. Naposledy se vítězka devíti turnajů WTA radovala z vyhraného zápasu v únoru v prvním kole Australian Open. V Praze byla Stosurová ve finále před pěti lety, kdy se hrálo na antuce. 
ura kab pam gi 


ID: T2021071208554
Jméno (titulek): Jednička Kvitová vypadla na tenisovém Prague Open už v prvním kole
Speciální instrukce: Aktualizovali jsme 1. a doplnili 7. odstavec po odhlášení Vondroušové.
Datum: 12.7.2021 19:30:28
Priorita: 3
Autor: smr
Region: System.String[] ČR;Praha;ZaCísařskýmmlýnem2,Praha7
Kategorie: Sport(spo)
Klíčová slova ČTK: Sport,tenis,Praha,3.VERZE
Text:  
Praha 12. července (ČTK) - Turnajová jednička a dvanáctá tenistka světa Petra Kvitová vypadla na pražském turnaji WTA nečekaně už v prvním kole. Slovenské tenistce ze třetí stovky žebříčku Rebece Šramkové podlehla 6:7, 6:3 a 4:6. A Livesport Prague Open dnes přišel i o další domácí hvězdu, třetí nasazená Markéta Vondroušová odstoupila kvůli zranění nohy. 
Kvitová mohla první set za stavu 5:4 a 6:5 dopodávat, ale nakonec ho ztratila 5:7 v tie-breaku. Ve druhé sadě začaly vítězku turnaje z roku 2018 trápit svalové problémy, nechala se dvakrát ošetřit, ale podařilo se jí srovnat. 
"Jsem v přípravě, tělo trochu bolí a pravá noha to nevydržela. Ale byl to dobrý zápas a jsem ráda, že lidi zůstali až do konce," řekla v rozhovoru na kurtu Kvitová, která doufá, že zranění neohrozí její účast na olympiádě v Tokiu. 
V rozhodující třetí sadě jednatřicetiletá Češka neudržela za stavu 2:3 podání a Šramková už vedení udržela. Dvojnásobná grandslamová vítězka jí sice dvakrát sebrala servis, ale sama o něj ještě dvakrát přišla. 
Šramková, které v žebříčku patří 226. místo, si připsala největší vítězství v dosavadní kariéře. "Ještě si to moc neuvědomuji. Upřímně jsem z toho překvapená," řekla se slzami v očích. 
Také slovenská tenistka dohrávala se zdravotními problémy. "Za stavu 3:3 ve druhém setu jsem začala dostávat křeče a zachránilo mě magnesium," dodala čtyřiadvacetiletá Šramková. 
Vondroušová se z turnaje odhlásila, protože potřebuje doléčit stehenní sval. "Je mi opravdu líto, že musím odstoupit z domácího turnaje, ale moje noha potřebuje před olympiádou a americkou sérií turnajů více času," sdělila hráčka při odhlášce pořadatelům. 
S turnajem se také rozloučila bývalá vítězka US Open Australanka Samantha Stosurová, která prohrála s Američankou Grace Minovou. Sedmatřicetiletá držitelka divoké karty podlehla 181. hráčce světového žebříčku 3:6, 6:2, 3:6. 
Pro někdejší světovou čtyřku Stosurovou to byla šestá porážka za sebou. Naposledy se vítězka devíti turnajů WTA radovala z vyhraného zápasu v únoru v prvním kole Australian Open. V Praze byla Stosurová ve finále před pěti lety, kdy se hrálo na antuce. 
ura kab pam gi 